














La filosofia dei Day Trip

Chiariamoci subito.
Il web è pieno di chiunque qualsiasi che ti spiega cosa devi fare in viaggio.
C’è chi, per dirti di prendere un traghetto, scrive quattordici pagine.

Avete presente quei blog che iniziano così:
“Bangkok ha un fascino tutto suo. Quando nel Seicento le dinastie di…”
e dopo diciotto pagine di storia, guerre, clan e imperi, finalmente scopri che devi prendere il treno numero 150 che passa in mezzo al mercato.

Stiamo dicendo che la storia di una città non conta?
No.
Stiamo dicendo che il viaggiatore va guidato passo per passo come un bambino?
Neanche.

Il viaggio è anche perdersi.
Cambiare idea.
Deviare.
Fermarsi perché qualcosa ti ha colpito.

Per questo i nostri day trip sono volutamente brevi, chiari e diretti.
Non vogliono dirti cosa devi fare, ma suggerirti un percorso possibile.
Un punto di partenza.

L’obiettivo non è riempirti la giornata, ma aprire scenari.
Portarti in luoghi che magari ti faranno cambiare programma, allungare una pausa, saltare una tappa, seguire l’istinto.

Tutto qui.
Il resto… è viaggio.
