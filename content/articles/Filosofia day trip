














“ La filosofia dei Day Trip
Chiariamoci subito.
Il web è pieno di chiunque qualsiasi che ti spiega cosa devi fare in viaggio.
C’è chi, per dirti di prendere un traghetto, scrive quattordici pagine.
Avete presente quei blog che iniziano così:
“Bangkok ha un fascino tutto suo. Quando nel Seicento le dinastie di…”
e dopo diciotto pagine di storia, guerre, clan e imperi, finalmente scopri che devi prendere il treno numero 150 che passa in mezzo al mercato.
Stiamo dicendo che la storia di una città non conta?
No.

Stiamo dicendo che noi facciamo una cosa diversa. 
Nei nostri day trip diciamo cosa fare.
Lo diciamo in modo diretto, conciso, senza rumore.
I suggerimenti che trovi non sono scelti solo per la qualità dell’esperienza in sé,
ma per il loro potenziale: la capacità di aprire scenari, di farti vedere altro,
di darti la libertà — se vuoi — di cambiare programma lungo la strada.
Non vogliamo toglierti il piacere di perderti.
Anzi: vogliamo metterti nelle condizioni giuste per farlo.
Per questo i nostri itinerari sono leggeri, aperti, essenziali.
Ti indicano una direzione, non un copione.
Poi il viaggio, come sempre, lo fai tu. 

E per i local?
Con i local il discorso è diverso.
Per qualche strano principio universale capita spesso di aver girato mezzo mondo
e di conoscere pochissimo casa propria.
È normale: ciò che è vicino diventa invisibile.
Per questo vogliamo stimolare i local a riscoprire e valorizzare il loro territorio.
I nostri day trip, le mappe e i suggerimenti servono anche a questo:
riaccendere lo sguardo, far emergere l’incredibile nel quotidiano,
trasformare la familiarità in scoperta.
Perché essere local non significa sapere già tutto.
Significa avere ancora qualcosa da scoprire, e quando lo scoprite 
condividetelo attraverso il bottone “ suggerisci luogo “. Evviva. 

