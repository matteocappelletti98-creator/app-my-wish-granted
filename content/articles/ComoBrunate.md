







La giornata può essere organizzata secondo tre approcci:
	•	Adventure → niente mezzi, tutto a piedi. La difficoltà cresce in base a dove decidete di fermarvi.
	•	Combinato → alternanza tra mezzi di trasporto e camminata.
	•	Relax → solo mezzi di trasporto.

⸻

Da Como a Brunate

Da Piazza Alcide De Gasperi, Como, potete raggiungere Brunate in due modi:

Funicolare
7 minuti di ascesa con vista lago.
Percorso: https://connect.garmin.com/modern/course/418036558

Nota: in alta stagione la fila per la funicolare può essere lunga.

A piedi (nel bosco)
Dislivello: 494 m
Distanza: 2,36 km
Percorso: https://connect.garmin.com/modern/course/418036558

Nota: Garmin permette di aprire il punto di partenza direttamente su Google Maps.

⸻

Brunate: primo punto panoramico

Una volta arrivati a Brunate, godrete di una vista mozzafiato su Como.
Vi consigliamo questo punto panoramico:

45.81794556986179, 9.094664408790702

Si raggiunge in 3–5 minuti a piedi dalla stazione di arrivo della funicolare.
(Basta copiare e incollare le coordinate su Google Maps.)

⸻

Da Brunate al Faro Voltiano

Seconda tappa: San Maurizio e il suo iconico faro.

Potete arrivarci in due modi:

A piedi
Dislivello: 185 m
Distanza: 1,73 km

Autobus
Linea N9, circa 14 minuti.

Arrivati a San Maurizio, troverete una piazza centrale.
Salite la scalinata sulla sinistra e raggiungete il Faro Voltiano:
da qui la vista si apre verso nord-ovest, con lo sguardo che arriva fino alla Svizzera.

⸻

Odore di montagna

A questo punto siete ufficialmente in atmosfera montana.
Nei locali della zona troverete polenta e piatti tipici della tradizione.

Ma se il vostro mood è adventure, la giornata può continuare.

⸻

Oltre il faro: rifugi e sentieri

Ricapitoliamo:
da Como a Brunate → vista dall’alto sulla città.
da Brunate a San Maurizio → nuova prospettiva sul lago.

Da qui partono sentieri di montagna che arrivano fino a Bellagio.
Non serve esagerare, ma è utile sapere cosa avete davanti:
	•	Baita CAO → 0,87 km / 90 m di dislivello
	•	Baita Carla
	•	Baita Mondella → 3,54 km, sotto il Monte Bollettone

Trovate tutti e tre nella categoria Mountain Refuge.

Nota: i rifugi offrono anche pernottamento e cucina autentica di montagna.
Attenzione: giorni e periodi di apertura variano in base alla stagione.

⸻

E poi?

Da qui in avanti avete la montagna davanti a voi.
Per noi era sufficiente portarvi fin qui.

Se volete proseguire verso il Monte Bollettone e poi fino a Bellagio, trovate un link Garmin associato direttamente al Monte Bollettone nella mappa.

Da questo punto in poi non avete più bisogno di noi.
Solo del vostro spirito di avventura.

⸻

Nota finale
Durante il day trip consultate le nostre categorie — ristoranti, parcheggi, cafè e rifugi di montagna — per indicazioni True Local.
